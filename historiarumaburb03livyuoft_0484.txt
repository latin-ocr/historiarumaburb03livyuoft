474 T1T1 LIVll

. rum in aleam ejus, qui proponeretur, casu& et, quoniam majo-
· rem filium secum duceret, minorem ad subsidia spei et custo-
diam regni remissurum in Macedoniam esse. Non fallebat
Demetrium, ablegari se, ne adesset consilio, quum in con-
spectu locorum consultaret, quaz proxime itinera ad mare
Hadriaticum atque Italiam ducerent, quaeque belli ratio
esset futura. sed non solum parendum patri tum, sed etiam
adsentiendum erat, ne invitum parere suspicionem faceret.
Ut tamen iter ei tutum in Macedoniam esset, Didas, ex prae-
toribus regiis unus, qui Paeoniae praeerat, jussus est prosequi
eum cum modico praesidio. Hunc quoque Perseus, sicut
plerosque patris amicorum, ex quo haud dubium cuiquam
esse coeperat, ad quem, ita inclinato regis animo, haereditas
regni pertineret, inter conjuratos in fratris perniciem ha-v
buit. in praesentia dat ei mandata, ut per omne obsequium
insinuaret se in quam maxime familiarem usum, ut elicere
omnia arcana, specularique abditos ejus sensus posset². Ita·
digreditur Demetrius cum infestioribus, quam si solus iret,-
praesidiis.

XXII. Philippus, Maedicam primum, deinde solitudines
interjacentes Maedicae atque Haemo transgressus, septimis
demum castris ad radices montis pervenit. ibi unum mo-
ratus diem ad deligendOS, quos duceret secum, ⁷⁶tertio die
iter est ingressus. Modicus primo labor in imis collibus
fuit. quantum in altitudinem egrediebantur, magis magis-
que silvestria et pleraque invia loca excipiebant. Pervene-
re deinde ⁷⁷ in tam ¹³ opacum iter, ut, prae densitate arborum
inmissorumque aliorum in alios ramorum, perspici coelum
vix posset: ut vero jugis adpropinquabant, quod rarum in
aliis locis esset, adeo omnia contecta nebula, ut haud secus
quam nocturno itinere inpedit-entur. tertio demum die ad
verticem perventum. Nihil vulgatae opinioni, degressi-„in-
de, detraxerunt: magis, credo, ne vanitas itineris ludibrio
esset, quam quod diversa inter se maria, montesque, et am-
neS, ex uno loco conspici potuerint. Vexati omnes, et ante
alios rex ipse, quo gravior aetate erat, difficultate viae est.
Duabus aris ibi ,Iovi et Soli sacratis quum immolasset, qua
triduo adscenderat, biduo est 78 degressus, frigora nocturna

2 qua? Gron. Crev. ² possit Eaed. b tam del. Gron.

76 Tertio die iter est ingressus] Ter· postero die: in quo adstipulatus est ei
tio, post uam ad radices montis per· Dujatius.
venerat, <die. Primus numeratur is ip· 77 In tam amicum] Addidimus vo-
se dies quo perventum est ad montem. culam ram ex auctoritate vict. codicis,
Secundus, is quo mansit eodem loco et MSS. Hearnio inspectorum, ct Λη-
Philippus ad deligendos quos secum dreae.
duceret. Tertio, iter inchoatur. nme 78 Degressus] Solenne hic ct per-
idco pluiibus notavimus, quia Sigonius vulgatum mendum libros insederat,
hunc locum mutare voluit, et legere digressus. Correxit Sigonius.

 

